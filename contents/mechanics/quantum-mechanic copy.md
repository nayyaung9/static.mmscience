---
title: "What is Motion"
date: "2017-08-10"
tags: ['Mechanics']
featuredImage: '../images/quantum-mechanics.jpg'
---
မက္ကင်းနစ်သည် ဒြပ်ဝတ္တု ကို အား သို့ အရွေ့ သက်ရောက်သောအခါ ၄င်း၏ အပြုအမူ နှင့် ၄င်းတို့၏ ပတ်ဝန်းကျင်တို့ကို အကျိုးသက်ရောက်မှု တို့နှင့်ဆိုင်သော ရူပဗေဒ၏ ဂိုဏ်းခွဲတစ်ခုဖြစ်သည်။ ခေတ်သစ် မော်ဒန် အစတွင် ဂယ်လီလီယို၊ ကပ်ပလာ၊ အထူးသဖြင့် နယူတန် တို့က မူလလက်ဟောင်း မက္ကင်းနစ် (classical mechanics) ခေါ်နည်းကို မျိုးစေ့ချပေးခဲ့သည်။

အဓိကအားဖြင့် မက္ကင်းနစ်ကို မူလလက်ဟောင်း မက္ကင်းနစ် နှင့် ကွန်တမ် မက္ကင်းနစ် (quantum mechanic) ဟု ခွဲခြားထားသည်။

သမိုင်းတွင် မူလလက်ဟောင်း မက္ကင်းနစ်သည် ဦးစွာပေါ်လာပြီး ကွန်တမ် မက္ကင်းနစ် သည် အသစ်စက်စက် ထွန်းကားလာခြင်းဖြစ်သည်။ မူလလက်ဟောင်း မက္ကင်းနစ် သည် နယူတန် ရေးခဲ့သော principia Mathematica တွင်ပါသော ရွေ့လျားမှုနိယာမများ (laws of motion)ကို အခြေခံပြီး ကွန်တမ်မက္ကင်းနစ်သည် ၁၉ဝဝထိ မပေါ်သေးပေ။ နှစ်ခုစလုံးသည် သဘာဝ ရုပ်ဝတ္တု သဘောတရားကို တစ်နည်းတစ်ဖုံအားဖြင့် အတူတကွ ပေါင်းစပ်ဖြေရှင်းလျက်ရှိသည်။ မူလလက်ဟောင်း မက္ကင်းနစ်ကို တိကျမှု တွင်အခြေခံသော ပုံစံအသွင်ဖြင့် ရှုမြင်ခြင်းဖြစ်သည်။ ၄င်းတိကျမှုကို အရင်းခံသောကြောင့် သချာင်္သီအိုရီများ တွင်တွင် သုံးခြင်းသကဲ့သို့ မှန်မမှန်ကို လက်တွေ့လုပ်ဆောင်ရခြင်းပင်ဖြစ်သည်။

ကွန်တမ် မက္ကင်းနစ် သည် ပို၍ ကျယ်ပြန့်ပြီး မူလလက်ဟောင်း မက္ကင်းနစ် နည်းစဉ်များကို အသုံးချသလို အနေအထားအလိုက် ကန့်သတ်မှုများလည်း ရှိပေသည်။ တန်ပြန်သက်ရောက်ခြင်းသဘော (corresponding principle)အရ အရာဝတ္ထု နှစ်ခုတို့အကြား ဆန့်ကျင်ခြင်း ကွဲလွဲခြင်း မရှိသလို အခြေအနေ တစ်ခုကြောင့်ပင် တည်ရှိခြင်းဖြစ်သည်။ ကွန်တမ် မက္ကင်းနစ်သည် မူလလက်ဟောင်း မက္ကင်းနစ် ကို အခြေခံ ကျကျ ကျော်လွန်ပြီး မော်လီကျူလာ သို့မဟုတ် အက်တမ် တို့ကို ရှင်းရာတွင် မရှိမဖြစ်လိုအပ်သည်။ သို့သော် မူလလက်ဟောင်း မက္ကင်းနစ် သည် အကြီးစား ဖြစ်ပျက်ခြင်းများကို ရှင်းလင်းရာတွင် လုံလောက်သကဲ့သို့ ကွန်တမ် မက္ကင်းနစ် ရှင်းလျှင်လည်း မဖြစ်နိုငိသောကြောင့် မူလ လက်ဟောင်းကြီးမှာ ကောင်းကောင်းကြီး အသုံးဝင်လျက်ရှိသည်။